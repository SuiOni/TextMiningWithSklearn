Wikipedia powstała 15 stycznia 2001 roku jako projekt pomocniczy pisanej przez ekspertów i aktualnie już nieistniejącej Nupedii. Obecnie zarządzana jest przez organizację non-profit Fundację Wikimedia. Wikipedia ma 14 milionów haseł we wszystkich edycjach językowych, w tym ponad 3,4 mln haseł w wersji angielskiej oraz ponad 0,7 mln haseł w wersji polskiej. Istnieje ponad 200 edycji językowych Wikipedii, z czego 45 ma ponad 50 tys. haseł[2]. Wikipedie polska i niemiecka zostały również wydane na płycie DVD-ROM. Rozważa się też wydanie angielskiej Wikipedii na płycie DVD lub w wersji książkowej. Od początku istnienia Wikipedia zdobywa coraz większą popularność[3], a Fundacja nią zarządzająca uruchomiła też różne projekty siostrzane. Wikipedia jest jedną z najczęściej odwiedzanych stron internetowych[4][5], a wiele stron uruchomiło jej mirrory lub forki.