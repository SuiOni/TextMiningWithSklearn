Om neutraal te blijven, probeert Wikipedia elke vorm van censuur te vermijden. Zo werd op de Duitse Wikipedia geweigerd om de naam van een overleden hacker te verwijderen toen de familie daarom vroeg.[9] Ook werd een platenhoes niet verwijderd nadat een Britse organisatie die hoes als kinderpornografie bestempelde waardoor in grote delen van het Verenigd Koninkrijk Wikipedia niet meer bereikbaar was.[10] In 2009 werd desondanks wel informatie over de ontvoering van David Rohde door de Taliban verwijderd omdat volgens de New York Times zijn leven in gevaar kon komen door het bekendmaken van de ontvoering. [11]