Een onderzoek van het tijdschrift Nature beweerde in december 2005 dat wat betreft wetenschappelijke artikelen (de Engelstalige) Wikipedia minder betrouwbaar zou zijn dan de befaamde Encyclopædia Britannica. In de 50 voor onderzoek aangeboden artikelen werden door 40 reviewers in totaal in de Britannica 123 fouten gevonden en in de Wikipedia 162. De kwaliteit van informatie in deze artikelen was bij Wikipedia dus 31 percent minder dan bij de E.B.[12] Het betrof hier een betrekkelijk kleine selectie van artikelen uit de exacte wetenschappen en techniek, en veel van de aangetroffen 'fouten' betroffen meningsverschillen tussen de onderzoekers van Nature en de redacteuren van de Britannica over welke feiten vermeld zouden moeten worden in een encyclopedie.[13] In maart 2006 publiceerde de Encyclopædia Britannica onder de titel "Fatally Flawed" een weerlegging van de onderzoeksresultaten van Nature.[14]